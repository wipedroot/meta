## Τί Είναι Το Bitcoin ? ##

Το Bitcoin όπως πλέον όλο και περισσότεροι γνωρίζουν ή έχουν ακούσει, είναι ένα νέο είδος χρήματος. Όπως όλα τα προηγούμενα γεννήθηκε μέσα απο την ανάγκη της σύγχρονης κοινωνίας για ένα είδος χρήματος το οποίο θα ήταν πιο κοντά στον ψηφιακό τρόπο ζωής που οργανώνουμε τις τελευταίες δεκαετίες. που θα μπορεί να τηλεμεταφερθεί με την ίδια ευκολία που πλέον μεταφέρουμε οποιοδήποτε άλλο είδος επικοινωνίας μεταξύ των ανθρώπων.

Όμως, για να κατανοήσουμε καλύτερα τι είναι το Bitcoin και γιατί μπορεί να λειτουργήσει ώς χρήμα, πρέπει πρώτα να κατανοήσουμε τι έιναι το ίδιο το **χρήμα**, πως δημιουργείται και πώς αποκτά το ίδιο το χρήμα αξία. Για να το κάνουμε αυτό, πρέπει να πάμε λίγο πίσω στο χρόνο. Πίσω στη Νεολιθική Εποχή.

### Τί Είναι Λοιπόν Το Χρήμα ? ###

Γενικά μιλώντας, Χρήμα είναι οποιαδήποτε επαληθεύσιμη εγγραφή ή οποιοδήποτε στοιχείο το οποίο είναι γενικά αποδεκτό ως πληρωμή για την εξόφληση χρεών, για την αγορά αγαθών ή υπηρεσιών σε μια κοινωνία, σε μια χώρα ή σε ένα συγκεκριμένο κοινωνικό οικονομικό πλαίσιο.

Ιστορικά εξυπηρετεί τρείς βασικές λειτουργίες, με μία τέταρη να κάνει την εμφάνιση της μετά το τέλος του Δεύτερου Παγκοσμίου Πολέμου, μέσα απο τη Διασκεψη του Bretton Woods. Οι λειτουργίες που εξυπηρετεί είναι οι εξής:

α) Χρησιμοποιείται ώς **μέσο ανταλλαγής** σε μια οικονομία ή στα πλαίσια μιας κοινωνίας

β) Χρησιμοποιείται ώς **λογιστική μονάδα μέτρησης** και σύγκρισης μεταξύ αγαθών ή υπηρεσιών που αλλιώς δε γίνεται εύκολα να συγκριθούν

γ) Χρησιμοποιείται ώς **μέσο αποθήκευσης αξίας**, με τρόπο τέτοιο που επιτρέπει στην αποθηκευόμενη αξία να μεταφερθεί τόσο στον τόπο, όσο και στο χρόνο.

δ) Τέλος, η χρήση που αναδύθηκε μεσα απο τη Διασκεψη του Bretton Woods είναι η λειτουργία του ώς **μέσο επιβολής ελέγχου**.

### Το χρήμα ώς εργαλείο ###

Το χρήμα ώς εργαλείο είναι ένα φαινόμενο που αναδύθηκε οργανικά μέσα στις πρώτες ανθρώπινες κοινωνίες πριν απο δεκάδες χιλιάδες χρόνια. Μερικούς αιώνες αφού οι πρώτοι άνθρωποι σηκώθηκαν στα δυο τους πόδια και οι κοινωνίες των πρώτων τροφοσυλλεκτών επιχειρούσαν την έξοδο απο την Αφρικανική Σαβάνα για να κατακτήσουν τον άγνωστο τότε κόσμο ήρθε η χρονική περίοδος που σήμερα ονομάζουμε **Γεωργική Επανάσταση**.

Η Γεωργική ή αλλιώς **Νεολιθική Επανάσταση** φαίνεται πως έλαβε χώρα πρίν απο περίπου 10000 χρόνια στην σημερινή νοτιοδυτική Ασία. Μέσα απο την ανακάλυψη της γεωργίας οι άνθρωποι πλέον δε χρειαζόταν να ακολουθούν τα κοπάδια άγριων ζώων που αποτελόυσαν τη βασική πηγή πρωτεϊνης για τη δίαιτα τους, ούτε χρειαζόταν να μετακινούνται με τις εποχές για να βρούν τα φυτά εκείνα που θα συμπλήρωναν το διατροφικό τους παζλ. Μπορούσαν πλέον να εγκατασταθούν μόνιμα κάπου και εκεί να καλλιεργήσουν την τροφή τους.

Στη σημερινή Μεσοποταμία, ή αλλιώς στα εδάφη της **Εύφορης Ημισέληνου** άρχισαν σταδιακά να δημιουργούνται οι πρώτοι μόνιμοι οικισμοί, τα πρώτα μικρά χωριά και σιγά σιγά οι πρώτες ανθρώπινες πόλεις. Με την πάροδο του χρόνου οι κάτοικοι άρχισαν να δημιουργούν ειδικότητες που πλέον δεν ήταν αυστηρα τροφοσυλλεκτικές, δηλαδή δεν παρήγαγαν άμεσα την τροφή τους. Έτσι άρχισαν να οργανώνονται ανταλλακτικά συστήματα συναλλαγών που επέτρεπαν στους κατοίκους αυτών των περιοχών να συναλλάσονται με τα υπολοιπα μέλη των οικισμών αυτών καθώς και με τους γειτονικούς οικισμούς, αυξάνοντας έτσι την ευημερία αυτών των πρώτων οργανωμένων κοινωνιών.

Δε γνωρίζουμε με ακρίβεια πότε κάνουν την εμφάνιση τους τα πρώτα χρήματα ως ένα αυτόνομο εργαλείο. Όμως κάποιες απο τις αρχαίοτερες επιγραφές που έχουμε ανακαλύψει είναι οικονομικές καταγραφές χρεών, λογιστικές καταγραφές γραμμένες απο τους Σουμεριους σε σφηνοειδή γραφή, στα τέλη της 4ης Χιλιετίας ΠΚΕ, ή σε Γραμμική Α απο τον Μινωικό Πολιτισμό που άνθισε στην περιοχη του Αιγαίου περίπου στα τέλη της Δευτερης Χιλιετίας ΠΚΕ.

