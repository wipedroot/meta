Πίσω στο μακρινό 2008, ο κόσμος μας άλλαζε οριστικά. Τη βραδιά του Halloween, στις 31 Οκτωβρίου, ένας ανώνυμος προγραμματιστής με το ψευδώνυμο Satoshi Nakamoto δημοσίευσε μια εργασία σε μια mailing list για θέματα κρυπτογραφίας. Ο τίτλος της εργασίας του ήταν "Bitcoin: A Peer To Peer Electronic Cash System". Ο Satoshi Nakamoto συνόδευσε αυτή τη δημοσίευση με το εξής αρχικό του μύνημα: "Έχω ξεκινήσει να εργάζομαι πάνω σε ένα νέο ηλεκτρονικό σύστημα μετρητών το οποίο είναι πλήρως peer-to-peer, δίχως την ανάγκη τρίτων"

Όπως όλες οι κοσμοιστορικές αλλαγές, έτσι και αυτή δεν ηλθε απο το πουθενά. Σε αυτή του την αρχική δημοσίευση, ο Satoshi περιέγραφε συνοπτικά την δική του εφαρμογή γύρω απο μια ανατρεπτική ιδέα. Μια ιδέα, η οποία μια δεκαετία αργότερα αντιμετωπίζεται με φόβο απο πολλούς, με άγνοια απο ακόμα περισσότερους. Όμως, για τους λίγους εκείνους που έδωσαν βάση στο μύνημα του δημιουργού, η αποκάλυψη ήταν προφανής.

Εκείνη την μοιραία νύχτα, ο Satoshi έστρεψε το Κέρας της Αμάλθειας σε όσους είχαν διάθεση να ακούσουν.

Ξαφνικά, μέσα σε ένα βράδυ, ο κόσμος μας είδε την άπιαστη ώς τότε ιδέα ενός ψηφιακού είδους χρήματος να γίνεται πραγματικότητα. Kαι μάλιστα, όχι μόνο έγινε πραγματικότητα, αλλά με κάθε στιγμή που περνά, αυτή του η ιδέα, το Bitcoin, δείχνει σε όλους πως ήρθε για να μείνει.

Όπως θα επιχειρήσουμε να δείξουμε απο εδώ, η νέα αυτή πραγματικότητα - που πατά πάνω στα στιβαρά θεμέλια των Μαθηματικών, της Φυσικής και του Ανοικτού Κώδικα - είναι πολύ πιο δυνατή, πιο αληθινή και πιο ανθεκτική απο όσο φαίνεται με μια πρώτη ματιά. Θα σηματοδοτήσει τεκτονικές αλλαγές σε πολλά επίπεδα της ανθρώπινης εμπειρίας. Θα επιτρέψει λειτουργίες που πρίν δεν εφαρμόσιμες. Θα απελευθερώσει δυνατότητες που μέχρι τότε ήταν προσβάσιμες μόνο σε πολύ λίγους.

Η νέα αυτή πραγματικότητα είναι παντοδύναμη. Είναι παντοδύναμη επειδή η κοινωνία μας την έχει πραγματικά ανάγκη. Είναι παντοδύναμη επειδή οι συνθήκες είναι πλέον ώριμες για την ανάπτυξη της. Είναι παντοδύναμη επειδή είναι ασταμάτητη. 